# 5HV-arduino-template
In deze repo bewaar je alle bestanden die je maakt voor de opdracht Arduino.

## Stap 1: Starten
- [ ]	Je hebt je GitHub-inlognaam aan de docent doorgegeven, zodat die een Github-repo kan aanmaken.
- [ ]	Je hebt gekozen wat je gaat maken en dat aan de docent doorgegeven, bij een eigen idee moet de docent het goedkeuren.
- [ ]	Je hebt thuis een computer of laptop (Arduino werkt niet op een iPad) waarop je de gratis Arduino software hebt geïnstalleerd, of je hebt er rekening mee gehouden dat je een paar uur per week op school op een computer kan werken.
- [ ]   Je hebt de startcode voor je project uitgeprobeerd. Je vindt de startcode in het .ino bestand in de map die hoort bij wat je gaat maken.

## Stap 2: Toestandsdiagram 
- [ ] Je hebt een toestandsdiagram gemaakt. Dit sla je op in GitHub.
- [ ] Je hebt je docent gevraagd om feedback over je toestandsdiagram. De feedback heb je verwerkt. Het uiteindelijke resultaat sla je weer op in GitHub.

In deze map zet je een tekening van je toestandsdiagram.

Je kunt een toestandsdiagram bijvoorbeeld als volgt maken
- op https://draw.io
- in Powerpoint
- op papier en dan fotograferen (het is dan wel lastig om het netjes te doen)

## Stap 3: Code

- [ ] Je hebt het toestandsdiagram in code omgezet, zodat alle toestanden doorlopen kunnen worden met jouw circuit. Daarbij heb je het door de docent aangeleverde projectcode als startpunt gebruikt. Nog niet alle onderdelen van je apparaat hoeven het te doen, zolang alle toestanden maar doorlopen kunnen worden. De laatste versie van je code sla je steeds op op GitHub.
- [ ]	Je hebt de code van je toestandsdiagram uitgebreid, zodat alle onderdelen van je project het doen. De laatste versie van je code sla je steeds op op GitHub.

## Stap 4: Uitbreidingen

- [ ]	Je hebt je ontwerp uitgebreid met extra ideeën en deze heb je verwerkt in je toestandsdiagram en in je code. De laatste versie van je toestandsdiagram en code sla je steeds op op GitHub.

## Stap 5: Video
- [ ] Maak een video die de werking van je project demonstreert.

Het is een video met geluid (uitleg tijdens de demonstratie) in .mp4 of .mov formaat van maximaal 20MB of .txt bestand met link naar youtube. De video duurt maximaal 2 minuten.

## Inleveren

Je levert in door in de inlevermap je bestanden te zetten:
1.	Een toestandsdiagram van je apparaat (.pdf of .jpg bestand).
4.	De gebruikte code (.ino bestand), inclusief Nederlandstalig commentaar. Als je stukjes code hebt overgenomen, dan staat erbij waar je het vandaan hebt.
5.	Een video met geluid (.mp4 of .mov van maximaal 50MB of .txt bestand met link naar youtube, maximaal 2 minuten) waarin je je apparaat demonstreert.

Ruim de mappen op voor de inleverdatum, zodat er geen oude bestanden meer in staan. Zorg voor logische bestandsnamen.

De naam van een .ino bestand mag geen spaties bevatten en het .ino bestand moet in een map staan met dezelfde naam.

Je levert uiterlijk in op de datum die in de studiewijzer staat.

Tip: Je kunt meerdere keren inleveren. Zet enkele dagen voor de deadline alvast een werkende versie in GitHub die bijna af is. Op die manier voorkom je dat er door onverwachte problemen een niet-werkende versie wordt beoordeeld.

## Documentatie
- In de map "voorbeeldcode" van deze repo vind je documentatie en voorbeeldcode voor de projecten waaruit je kunt kiezen.
- In de Arduino Language Reference vind je een beschrijving van opdrachten in de Arduino-taal <br>
https://www.arduino.cc/reference/en/
- Hoe je het display uit je het arduino-bakje gebruikt vind je hier: <br>
https://emmauscollege.github.io/informatica/robot/how-to-display.html
- Hoe je de passive-speaker uit het arduino-bakje gebruikt vind je hier: <br>
https://www.arduino.cc/en/Tutorial/BuiltInExamples/toneMelody
- Hoe je een knop, led, potmeter, servo en ultrasoon afstandssensor uit het arduino-bakje gebruikt vind je hier: <br>
https://arduino-lessen.nl/

